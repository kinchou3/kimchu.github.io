<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>KIMCHOU READING BOOK FREE</title>
    <link rel="stylesheet" href="./css/style2.css">
    <link href="https://fonts.googleapis.com/css2?family=Battambang:wght@100;300;400;700;900&family=Inria+Sans:ital,wght@0,300;0,400;0,700;1,300;1,400;1,700&family=Libre+Baskerville:ital,wght@0,400;0,700;1,400&family=Moul&family=Nunito+Sans:ital,opsz,wght@0,6..12,200..1000;1,6..12,200..1000&family=Oswald:wght@200..700&family=Roboto+Condensed:ital,wght@0,100..900;1,100..900&family=Source+Sans+3:ital,wght@0,200..900;1,200..900&display=swap" rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/6.0.0-beta3/css/all.min.css">
</head>
<body>
    <header>
        <div class="logo">KRENKIMCHOU</div>
        <nav>
            <ul>
                <li><a href="index.html" class="active">Home</a></li>
                <li><a href="./viewbook.html">View Books</a></li>
                <li><a href="about.html">About</a></li>
                <li><a href="contact.html">Contact</a></li>
                <li><a href="login.html" class="login-btn">Login</a></li>
            </ul>
        </nav>
    </header>

    <main>
        <section class="reading-section">
            <div class="reader-controls">
                <button id="font-decrease" title="Decrease Font Size"><i class="fas fa-font"></i> -</button>
                <button id="font-increase" title="Increase Font Size"><i class="fas fa-font"></i> +</button>
                <button id="toggle-darkmode" title="Toggle Dark Mode"><i class="fas fa-moon"></i></button>
                <button id="fullscreen" title="Fullscreen"><i class="fas fa-expand"></i></button>
            </div>
            
            <div class="book-reader">
                <div class="book-cover">
                    <img src="./images/book-6.jpg" alt="book-6">
                </div>
                <div class="book-content" id="book-content">
                    <h1>រឿង​ អាខ្វាក់​អាខ្វិន</h1>
                    <h2>By KrenKimChou</h2>
                    
                    <div class="chapter" id="chapter1">
                        <h3>ភាគទី ១: រឿង​ អាខ្វាក់​អាខ្វិន</h3>
                        <p>កាល​ពី​ព្រេង​នាយ មាន​មនុស្ស​ពីរ​នាក់ ម្នាក់​ខ្វាក់ ម្នាក់​ខ្វិន នៅ​ខ្ញុំ​ចិន​ទាំង​ពីរ​នាក់ អស់​អ្នក​ស្រុក​គេ​ហៅ​អា​ខ្វាក់​អា​ខ្វិន ប៉ុន្តែ​នៅ​ម្ចាស់​ដោយ​ខ្លួន អា​ខ្វាក់​នៅ​នឹង​ចិន​ផ្ទះ​មួយ អា​ខ្វិន​នៅ​នឹង​ចិន​ផ្ទះ​មួយ​ទៀត​ជិត​គ្នា ។ អា​ខ្វាក់​អា​ខ្វិន​យក​គ្នា​ជា​សំឡាញ់ ។ ឯ​អា​ខ្វាក់ ៗ ភ្នែក​ទាំង​ពីរ មើល​មិន​ឃើញ​អា​ខ្វិន ៗ​ជើង​ទាំង​ពីរ ដើរ​មិន​រួច បើ​នឹង​ទៅ​ណា​បាន​តែ​កិល​នឹង​គូថ ។ ចិន​ជា​ម្ចាស់​ប្រើ​អា​ខ្វាក់​អា​ខ្វិន គ្មាន​ប្រណី​អាណិត​ថា​ខ្វាក់​ថា​ខ្វិន​សោះ ។ អា​ខ្វាក់​អា​ខ្វិន​នឿយ​លំបាក​ណាស់ ក៏​គិត​គ្នា​ថា «យើង​នឿយ​ហត់​លំបាក​ណាស់ នឹង​ទ្រាំ​នៅ​ជា​ខ្ញុំ​ចិន​នេះ​មិន​បាន​ទេ មាន​តែ​យើង​គិត​រត់» ហើយ​អា​ខ្វាក់​សួរ​អា​ខ្វិន​​ថា « បើ​ដូច្នោះ យើង​នឹង​គិត​ដូច​ម្ដេច?» ។ អា​ខ្វិន​ឆ្លើយ​ឡើង​ថា « អញ​ឃើញ​ទូក​គេ​នៅ​កំពង់​នោះ​មាន យើង​ត្រូវ​រត់​ទៅ​ដោយ​ទូក​នោះ ទើប​រួច» ។ អា​ខ្វាក់​អា​ខ្វិន​គិត​គ្នា​ព្រម​ហើយ លុះ​យប់​ក៏​បបួល​គ្នា​ចុះ​ទៅ​កំពង់​ហើយ​ចេញ​ទូក​ពី​កំពង់​ទៅ ប៉ុន្តែ​អា​ខ្វាក់​អា​ខ្វិន ជា​មនុស្ស​មិន​ចេះ​អុំ​ទូក ក៏​អង្គុយ​ម្នាក់​ឯ​ក្បាល ម្នាក់​ឯ​កន្សៃ ឈម​មុខ​ទល់​គ្នា ប្រឹង​អុំ​ទូក​ទៅ ។ អា​ខ្វាក់​មើល​មិន​ឃើញ​អា​ខ្វិន​ជា​មនុស្ស​មិន​ដែល​អុំ​ទូក​សោះ ហើយ​យប់​ងងឹត​មើល​មិន​ឃើញ គិត​ស្មាន​ថា ទូក​លឿន​ទៅ​មុខ តែ​ទូក​ចេះ​តែ​វិល​នៅ​ត្រង់​កំពង់​នោះ​ឯង លុះ​អុំ​យូរ​ទៅ​ដល់​ពាក់​កណ្ដាល​អាធ្រាត្រ ឮ​សំឡេង​សត្វ​អក​យំ អា​ខ្វាក់​អា​ខ្វិន​និយាយ​គ្នា​ថា «​យើង​ប្រឹង​អុំ​ទូក​ឡើង ដល់​កន្លែង​អន្លង់​អក​ហើយ» ។ អា​ខ្វាក់​អា​ខ្វិន ខំ​អុំ​ទៅ​ទៀត លុះ​ដល់​ពេល​មាន់​រងាវ ហើយ​និយាយ​គ្នា​ថា « យើង​ជិត​ដល់​ស្រុក​គេ​ហើយ ប្រឹង​អុំ​ឡើង​ក្រែង​គេ​តាម​ទាន់» ។ អា​ខ្វាក់​អា​ខ្វិន​ក៏​ប្រឹង​អុំ លុះ​ត្រា​តែ​មាន​រងាវ​កុះ ឮ​សំឡេង​តាវៅ​យំ ភ្លឺ​ព្រាង​ៗ​ពី​ឯ​កើត អា​ខ្វិន​ក៏​និយាយ​ប្រាប់​ទៅ​អា​ខ្វាក់​ថា « ដូច​ជា​កំពង់​ផ្ទះ​យើង» ។ លុះ​ភ្លឺ​បន្តិច​ឡើង​ម្ចាស់​ចុះ​មក​ដង​ទឹក ឃើញ​អា​ខ្វាក់​អា​ខ្វិន​អង្គុយ​អុំ​ទូក​ឈម​មុខ​ទល់​គ្នា ហើយ​គេ​ហៅ​ឲ្យ​អុំ​ទូក​ចូល​មក គេ​ដឹង​ថា « អា​ខ្វាក់​អា​ខ្វិន​រត់ ប៉ុន្តែ​គេ​គិត​ថា វា​នឹង​រត់​ទៅ​ឯណា បើ​វា​ខ្វាក់​ខ្វិន​ដូច្នេះ» គេ​ក៏​ឲ្យ​ឡើង​ទៅ​ផ្ទះ​វិញ គេ​មិន​បាន​ជេរ​វាយ​ទេ ។ អា​ខ្វាក់​អា​ខ្វិន​ទៅ​នៅ​ដូច​ពី​ដើម​វិញ ។

លុះ​នៅ​យូរ​ទៅ អា​ខ្វាក់​អា​ខ្វិន​បបួល​គ្នា​រត់​ទៀត អា​ខ្វិន​និយាយ​នឹង​អា​ខ្វាក់​ថា « យើង​រត់​ម្ដង​នេះ​ទៀត កុំ​ឲ្យ​ម្ចាស់​គេ​តាម​ទាន់ យើង​កុំ​ទៅ​ជើង​ទឹក ទៅ​ផើង​គោក​វិញ» ។ អា​ខ្វាក់​ឆ្លើយ​ថា «ទៅ​ដូច​ម្ដេច​នឹង​បាន​ជើង​គោក​នោះ បើ​អញ​ខ្វាក់ ឯង​ខ្វិន​នឹង​រត់​ទៅ​ឯណា​រួច» ។ អា​ខ្វិន​ឆ្លើយ​ឡើង​ថា « ឯង​កុំ​ព្រួយ​ចិត្ត ឯង​ឲ្យ​អញ​ជិះ​លើ​ឯង ហើយ​អញ​បង្ហាញ​ផ្លូវ » ។ អា​ខ្វាក់​អា​ខ្វិន​គិត​គ្នា​ព្រម​ហើយ លុះ​ដល់​យប់​ស្ងាត់​គេ​ដេក​លក់​អស់ អា​ខ្វាក់​លើក​អា​ខ្វិន​ឲ្យ​ជិះ​លើ​ស្មា ដើម្បី​ឲ្យ​បង្ហាញ​ផ្លូវ​នឹង​ដើរ​ទៅ ។ ឯ​ម្ចាស់​លុះ​ព្រឹក​ឡើង មិន​ឃើញ​អា​ខ្វាក់​អា​ខ្វិន ដឹង​ថា​អា​ខ្វាក់​អា​ខ្វិន​រត់​ ប៉ុន្តែ​គិត​ថា«មនុស្ស​ខ្វាក់​ខ្វិន​វា​នឹង​រត់​ទៅ​ណា​រួច» គេ​ក៏​មិន​ទៅ​តាម ។ អា​ខ្វាក់​អា​ខ្វិន​ខំ​រត់​ទៅ​ពីរ​បី​ថ្ងៃ​បាន​ដល់​ស្រុក​មួយ ស្រុក​នោះ មាន​ខ្លា​សាហាវ​អ្នក​ស្រុក​គេ​ហាម​ប្រាម កូន​ចៅ​គេ​ថា «ព្រលប់​យប់​ងងឹត​ហើយ​កុំ​លេង​នៅ​ដី​ខ្លាច​ខ្លា» ។ អា​ខ្វាក់​អា​ខ្វិន​ទៅ​ដល់​ស្រុក​នោះ ជួន​ជា​ព្រលប់​យប់​ងងឹត​ហើយ​គិត​គ្នា​ថា « យើង​ដល់​ស្រុក​គេ​ហើយ បើ​ដូច្នេះ យើង​គិត​ធ្វើ​ស្រែ តើ​យើង​បាន​នង្គ័ល​រនាស់​ក្របី​គោ​ពី​ណា នឹង​ធ្វើ​ស្រែ​នឹង​គេ​មាន​តែ​យើង​គិត​លួច​គេ​ទើប​បាន » ។ អា​ខ្វិន​បញ្ចេះ​អា​ខ្វាក់​ឲ្យ​ដើរ​ចូល​ទៅ​ភូមិ​គេ អស់​អ្នក​ស្រុក​គេ​ឃើញ គេ​ប្រាប់​ថា « ស្រុក​នេះ​មាន​ខ្លា​សាហាវ​ណាស់» ។ អា​ខ្វិន​ឆ្លើយ​ឡើង​ថា « ឃ្លេ​មិន​ខ្លាច​ទៅ​ខ្លាច​ខ្លា» ។ ខ្លា​ក៏​ជួន​ជា​មក​លប​ខាំ​គោ​ពេល​នោះ​ដែរ ដល់​ឮ​អា​ខ្វាក់​ថា « ឃ្លេ​មិន​ខ្លាច​ទៅ​ខ្លាច​ខ្លា» ក៏​គិត​គ្នា​ថា « ពី​ដើម​គេ​ខ្លាច​តែ​អញ ឥឡូវ​មាន​ឃ្លេ​ផ្សេង គេ​ខ្លាច​ជាង​អញ​ទៅ​ទៀត អញ​មិន​ដែល​ឃើញ​មិន​ដែល​ឮ​សោះ​ទេ​ឃ្លេ​នោះ បើ​ដូច្នេះ​អញ​ចាំ​លប​មើល​ឲ្យ​ឃើញ​ច្បាស់​ប្រាកដ» ។ អា​ខ្វិន​ឃើញ​ក្រោល​គោ​គេ ហើយ​ប្រាប់​អា​ខ្វាក់​ថា « ឯង​ទៅ​លួច​គោ​ចុះ អញ​ចាំ​ឯង​នៅ​ក្រោយ​របង​នេះ » ។ អា​ខ្វាក់​ដាក់​អា​ខ្វិន​ចុះ ហើយ​ដើរ​ស្ទាប! ចូល​ទៅ​ជួន​ជា​ជួប​នឹង​ខ្លា ។ ខ្លា​ឃើញ​អា​ខ្វាក់ គិត​ស្វាន​ថា​ជា​ឃ្លេ ក៏​ខ្លាច​មិន​ហ៊ាន​កម្រើក​ខ្លួន​អា​ខ្វាក់​ស្ទាប់​អស់​ទាំង​ខ្លួន​ខ្លា​គិត​ស្មាន​ថា​គោ ហើយ​ស្ទាប​ទៅ​លើ​ក្បាល​ខ្លា មិន​ឃើញ​ស្នែង​នឹក​អរ​ថា «គោ​នេះ​ស្នែង​នប់​ធាត់​ល្អ​ណាស់ អញ​ទុក​ជា​អា​នប់​កូន​ក្រោល» អា​ខ្វាក់​ក៏​ចាប់​ទាញ​ខ្លា​ដឹក​យក​មក​នឹង​ខ្លុះ ។ ឯ​ខ្លា​គិត​ខ្លាច​អា​ខ្វាក់​ដោយ​ស្មាន​ថា​ឃ្លេ អា​ខ្វាក់​ធ្វើ​ម្ដេច​ក៏​ចេះ​តែ​ទៅ​តាម​អា​ខ្វាក់​ដឹក​មក​ដល់​ក្រៅ​របង ហើយ​ប្រាប់​ទៅ​អា​ខ្វិន ឲ្យ​យក​កន្លុះ​មក​នឹង​ខ្លុះ​អា​នប់​កូន​ក្រោល អា​ខ្វិន​ឃើញ​ហើយ​ប្រាប់​អា​ខ្វាក់​ថា «អា​ខ្វាក់​! ខ្លា​ទេ! » ។ អា​ខ្វាក់​ឆ្លើយ​ថា « បើ​ឯង​ខ្លាច ឯង​ឲ្យ​កន្លុះ​មក​អញ ៗ នឹង​ចាក់​ច្រមុះ​យក​ទៅ​ភ្ជួរ​ស្រែ» ។ អា​ខ្វិន​ក៏​ហុច​កន្លុះ​ទៅ​ឲ្យ​អា​ខ្វាក់ ។ បាន​កន្លុះ​ហើយ​ចាក់​ច្រមុះ​ខ្លា ។ ខ្លា​ឈឺ​ច្រមុះ​ទ្រាំ​មិន​បាន ក៏​ស្ទុះ​ច្រឡោត​ស្រែក​ឮ​តែ​រ៉ូមៗ ហើយ​រត់​ទៅ ។ ក្នុង​ពេល​នោះ អា​ខ្វិន​ខ្លាច​ស្ទើរ​នឹង​ស្លាប់ ប៉ុន្តែ​អា​ខ្វាក់​មិន​ព្រម ចេះ​តែ​ទន្ទេញ​ថា « ស្ដាយ​អា​នប់​កូន​ក្រោល​អញ​ធាត់​ល្អ​ណាស់ » ហើយ​ក៏​ទៅ​តាម ។

លុះ​ទៅ​ដល់​កណ្ដាល​ស្រែ បាន​ឃើញ​ខ្ទម​ស្រែ​គេ​មួយ​ មាន​ទាំង​រនាស់​ហើយ ឃើញ​អណ្ដើក​មួយ អា​ខ្វិន​ឃើញ​ហើយ​និយាយ​ប្រាប់​អា​ខ្វាក់​ថា « វ៉ើយ​អា​ខ្វាក់​មាន​ខ្ទម​ស្រែ​គេ ហើយ​មាន​ខ្សែ​ពួរ និង​ចង្អេរ សន្ធឹក​ផង » ។ អា​ខ្វាក់​ថា « ចេះ​តែ​យក​ឲ្យ​អស់ » ។ អា​ខ្វិន​ប្រកែក​ថា « យក​ធ្វើ​អ្វី​ធ្ងន់​ឥត​អំពើ » ។ អា​ខ្វាក់​ថា « ធ្ងន់​អី​ឯង ធ្ងន់​តែ​អញ​ទេ ចេះ​តែ​យក​ទៅ » ។ ហើយ​អា​ខ្វាក់​អា​ខ្វិន​យក​របស់​ទាំង​អស់​មាន​បាយ​មួយ​ឆ្នាំ​ដែល​គេ​ដាំ​ទុក​នៅ​ជើង​ក្រាន​ផង អា​ខ្វិន​កាល​កាន់​យក​របស់​សព្វ​គ្រប់​អស់​ហើយ ក៏​ឡើង​ជិះ​លើ​អា​ខ្វាក់​ទៀត ។ អា​ខ្វាក់​ជា​មនុស្ស​មាន​កម្លាំង​ខ្លាំង​ក៏​យក​របស់​ទាំង​អស់​ទៅ លុះ​ដើរ​ចូល​ព្រៃ​លេច​វាល​ទៅ​ត្រា​តែ​ភ្លឺ បាន​ជួប​មនុស្ស​ម្នាក់​គេ​មក​យក​ឃ្មុំ​ ។ អា​ខ្វិន​ឃើញ​ប្រាប់​អា​ខ្វាក់​ថា « នៃ​វ៉ើយ​មាន​គេ​មក​យក​ឃ្មុំ» អា​ខ្វាក់​ឮ​ហើយ​ស្រែក​ហៅ​ទៅ​អ្នក​យក​ឃ្មុំ​ថា « វ៉ើយ​ចែក​ឃ្មុំ​គ្នា​ស៊ី​ផង» អ្នក​យក​ឃ្មុំ​ឆ្លើយ​ថា «គ្នា​ស៊ី​តែ​ទឹក​ទេ ទុក​កាក​ឲ្យ​ឯង» ហើយ​អ្នក​យក​ឃ្មុំ​ដោះ​ទុក្ខ​សត្វ​ធំ​ដាក់​បំពង់​ចុក​ជិត​យក​ទៅ​ឲ្យ​អា​ខ្វាក់​អា​ខ្វាក់​កាន់​យក​ទៅ​ លុះ​ដើរ​លេច​វាល​ចូល​ព្រៃ ថ្ងៃ​ណាស់​ហើយ​ឃ្លាន​បាយ ទើប​និយាយ​គ្នា​ថា «យើង​ស៊ី​បាយ​សិន ឲ្យ​មាន​កម្លាំង​សឹម​ទៅ​ទៀត» ។ អា​ខ្វាក់​ដាក់​អា​ខ្វិន​ចុះ ហើយ​ដាក់​របស់​ចេញ​ពី​ខ្លួន យក​បំពង់​ឫស្សី​ដែល​អ្នក​យក​ឃ្មុំ​ឲ្យ​នោះ ដោយ​ស្មាន​ថា​ជា​សាច់​ឃ្មុំ​មក​ស៊ី​នឹង​បាយ ដល់​ដក​ឆ្នុក​ឡើង​ធំ​ស្អុយ​លាមក អា​ខ្វាក់​ថា កន្លែង​សំណាក់​នេះ​ស្អុយ​លាមក​ហើយ​យើង​ទៅ​រក​ដំណាក់​ឈប់​ឯមុខ​ទៀត​» ។ អា​ខ្វាក់​ចុក​បំពង់​លាមក​ហើយ ក៏​បបួល​អា​ខ្វិន​ទៅ​ឈប់​ឯមុខ​ទៀត​ដល់​បន្តិច​ទៅ​អា​ខ្វាក់​ថា «អស់​កម្លាំង​ឃ្លាន​បាយ​ណាស់ រក​កន្លែង​ឈប់​ស៊ី​បាយ» អា​ខ្វិន​ក៏​មើល​ឃើញ​ម្លប់​ល្អ ហើយ​មាន​ទឹក​ត្រពាំង​ល្មម​ស៊ី​បាយ​បាន អា​ខ្វិន​ទះ​កំផ្លៀង​អា​ខ្វាក់​ឲ្យ​តម្រង់​ចូល​ទៅ​កន្លែង​ម្លប់​ឈើ​នោះ​ឯង​ ដល់​ហើយ​អា​ខ្វាក់​ដក​ឆ្នុក​បំពង់​នោះ​ឡើង ធុំ​ស្អុយ​ទៀត​ អា​ខ្វាក់​ប្រាប់​ទៅ​អា​ខ្វិន​ដូច​មុន អា​ខ្វាក់​អា​ខ្វិន​ចេះ​តែ​ស្អុយ​ដូច្នេះ​ឯង​ពីរ​បី​ដង ។ ក្រោយ​ទៀត​អា​ខ្វាក់​ឃ្លាន​បាយ​ណាស់​បបួល​អា​ខ្វិន​ឈប់ ហើយ​ដក​ឆ្នុក​បំពង់​យក​ដៃ​លូក​ទៅ​ធុំ​ស្អុយ​លាមក​ដឹង​ថា​លាមក​ក៏​ប្រាប់​ទៅ​អា​ខ្វិន​ថា «វ៉ើយ​អា​ខ្វិន ! អា​ដែល​យក​ឃ្មុំ​នោះ​វា​បញ្ឆោត​យើង ជុះ​លាមក​ដាក់​បំពង់​ហើយ​ចុក​មាត់​បំពង់​ឲ្យ​មក​យើង» ។ អា​ខ្វាក់​ខឹង​ណាស់ លាង​ដៃ​រួច​ហើយ​ស៊ី​បាយ​ពីរ​នាក់​នឹង​អា​ខ្វិន​និយាយ​គ្នា​ថា» យើង​ស៊ី​បាយ​ឲ្យ​មាន​កម្លាំង រួច​ហើយ​យើង​ទៅ​តាម​សម្លាប់​អា​ចង្រៃ ដែល​វា​បញ្ឆោត​ឲ្យ​លាមក​យើង ឲ្យ​វា​ស្លាប់​កុំ​ឲ្យ​វា​ធ្លាប់​តែ​បញ្ឆោត​យើង​ដូច្នេះ» ។ អា​ខ្វាក់​អា​ខ្វិន​ស៊ី​បាយ​ហើយ​ប្រញាប់​ទៅ​រក​អ្នក​យក​ឃ្មុំ​នោះ លុះ​ទៅ​វង្វេង​ផ្លូវ​មិន​ដឹង​ជា​ទៅ​ឯណា ។ អា​ខ្វាក់​ឮ​សត្វ​សសេះ​ចោះ​ដើម​ឈើ​យក​កណ្ដៀ​ស៊ី គិត​ស្មាន​ថា​អ្នក​យក​ឃ្មុំ​ ក៏​ស្រែក​ហៅ​ថា « ឯង​មាន​ចិត្ត ឯង​ចុះ​ពី​លើ​ដើម​ឈើ​មក ។ លុះ​ដើរ​ទៅ​ដល់​អា​ខ្វិន​ប្រាប់​ថា «សត្វ​សសេះ​ចោះ​ដើម​ឈើ​ទេ មិន​មែន​មនុស្ស​ទេ» ។

អា​ខ្វាក់​អា​ខ្វិន​ដើរ​លេច​វាល​ចូល​ព្រៃ លេច​ព្រៃ​ចូល​វាល ទៅ​ឆ្ងាយ​ណាស់​ក៏​បាន​ដល់​ស្រុក​គេ​មួយ ស្រុក​នោះ​ឯង​មាន​ស្ដេច​គង់​នៅ​នោះ​ហើយ​មាន​យក្ខ​តែង​មក​ស៊ី​មនុស្ស​នៅ​សាលា​។ ថ្ងៃ​ដែល​អា​ខ្វាក់​អា​ខ្វិន​ទៅ​ដល់​នោះ ស្ដេច​ឲ្យ​យក​នាង​ពៅ​ជា​ព្រះ​រាជបុត្រី​ក្រមុំ​តែ​មួយ ជា​បុត្រី​សម្លាញ់ ប៉ុន្តែ​យក្ខ​វា​ចង់​ស៊ី បើ​មិន​ឲ្យ​នាង​ពៅ​ទៅ​យក្ខ​ស៊ី នោះ​យក្ខ​វា​នឹង​ស៊ី​មនុស្ស​ក្នុង​នគរ ទាំង​នាហ្មឺន​ទាំង​ស្ដេច ។ នាង​ពៅ​អាណិត​អស់​រាស្ត្រ នូវ​នាហ្មឺន​និង​ស្ដេច បាន​ជា​មក​ឲ្យ​យក្ខ​ស៊ី ។ ជួន​ជា​ថ្ងៃ​នោះ​ឯង​អា​ខ្វាក់​ខ្វិន​ទៅ​ដល់​សាលា​នោះ ហើយ​អា​ខ្វិន​ប្រាប់​អា​ខ្វាក់​ថា « យើង​ដល់​សាលា​សំណាក់​ដែល​គេ​ឈប់ យើង​ក៏​ល្មម​ពេល​នឹង​ឈប់» ហើយ​អា​ខ្វាក់​អា​ខ្វិន​ចូល​ទៅ​ក្នុង​សាលា ។ ឯ​នាង​ពៅ​នៅ​ក្នុង​ស្គរ ឮមាត់​អា​ខ្វាក់​អា​ខ្វិន​ចូល​ទៅ​ក្នុង​សាលា ។ ឯ​នាង​ពៅ​នៅ​ក្នុង​ស្គរ ឮមាត់​អា​ខ្វាក់​អា​ខ្វិន​និយាយ​ហើយ​សួរ​ទៅ​ថា «អ្នក​មក​ពីណា ត្បិត​សាលា​នេះ ស្ដេច​ធ្វើ​សម្រាប់​ដាក់​មនុស្ស​ឲ្យ​យក្ខ​វា​ស៊ី​សព្វ​ថ្ងៃ តែ​ដល់​ព្រលប់​យក្ខ​វា​ហោះ​មក​ឮ​សន្ធឹក​ដូច​ជា​ផ្គរ វា​មក​ស៊ី​មនុស្ស​នៅ​សាលា​នេះ ឯ​ខ្លួន​ខ្ញុំ​មក​ឲ្យ​ជា​ចំណី​យក្ខ ដូច្នេះ​ចូរ​អ្នក​ចេញ​ទៅ​ជា​ឆាប់ ខំ​តែ​នៅ​មុខ​ជា​យក្ខ​វា​ស៊ី​ជា​ចំណី​វា​មិន​ខាន​ទេ» ។ ឯ​អា​ខ្វាក់​ហេតុ​តែ​ជា​មនុស្ស​ខ្វាក់​ពី​កំណើត​មិន​ចេះ​ខ្លាច​អ្វី​ផង មាន​កម្លាំង​មាន​កម្លាំង​មាន​រឹទ្ធិ​ផង ឮ​ហើយ​ក៏​ឆ្លើយ​ថា ខ្លាច​អី​យក្ខ​នោះ បើ​វា​មក យើង​មិន​ចេះ​កាប់​វា​ឲ្យ​ស្លាប់​ទៅ​នាង​ឯង​នៅ​ឲ្យ​តែ​ស្ងៀម យក​បាយ​ចំណី​ចំណុក​មក​ឲ្យ​យើង​ស៊ី មាន​កម្លាំង​នឹង​កាប់​យក្ខ​នោះ​ឲ្យ​ស្លាប់ នាង​ឯង​រក​តែ​ដាវ​ឲ្យ​មុត​ល្អ យើង​នឹង​កាប់​យក្ខ​នោះ» ។ នាង​ពៅ​ឮ​អា​ខ្វាក់​ថា​ដូច្នោះ ក៏​ប្រាប់​ទៅ​ថា «បើ​អ្នក​សម្លាប់​យក្ខ​នោះ​បាន របស់​ទ្រព្យ​ទាំង​ប៉ុន្មាន​ដែល​គេ​យក​ឲ្យ​យក្ខ​នោះ ខ្ញុំ​ជូន​អ្នក​ទាំង​អស់​» ។ អា​ខ្វាក់​បាន​ឮ​ដូច្នោះ​អរ​ណាស់ បង្គាប់​ទៅ​អា​ខ្វិន​ថា «ឲ្យ​យក​បាយ​ចំណី​ចំណុក​មក​ស៊ី​ឲ្យ​មាន​កម្លាំង​នឹង​អាល​សម្លាប់​យក្ខ» ។ អា​ខ្វិន​ឮ​នាង​ពៅ​ថា «យក្ខ​វា​នឹង​មក​ស៊ី» ក៏​ភ័យ​ស្ទើរ​នឹង​ស្លាប់ ។ អា​ខ្វាក់​ស៊ី​បាយ​ឆ្អែត​ហើយ បិទ​ទ្វារ​សាលា​ទាំង​អស់ ។ លុះ​ដល់​ព្រលប់​ងងឹត​បន្តិច ល្មម​វេលា​យក្ខ​មក​ស៊ី​មនុស្ស យក្ខ​ហោះ​មក​ឮ​សន្ធឹក​ដូច​ព្យុះ​លាន់​ខ្ទរ​ទាំង​ដី ។ អា​ខ្វិន​ភ័យ​ណាស់ ស្ទើរ​នឹង​លេច​អាចម៍​លេច​នោម, នាង​ពៅ​ក៏​សន្លប់​នៅ​ក្នុង​ស្គរ ។ អា​ខ្វាក់​ឮ​សន្ធឹក​យក្ខ​មក​មិន​ខ្លាច​សោះ អង្គុយ​ចាំ​នៅ​មាត់​ទ្វារ លុះ​ដល់​យក្ខ​មក​ហើយ​ ឃើញ​ទ្វារ​សាលា​បិទ យក្ខ​ស្រែក​សន្ទាប់​ដូច​រន្ទះ​ថា « នរណា​បិទ​ទ្វារ​សាលា​អញ? ។ អា​ខ្វាក់​គ្មាន​ខ្លាច​ស្រែក​តប​វិញ​ថា «​អញ​បិទ​ទ្វារ​សាលា​អញ​ខ្លាច​អី​ឯង» ។ យក្ខ​ឆ្លើយ​ថា «មនុស្ស​មក​ពី​ណា​ចិត្ត​ធំ​ដល់​ម្ល៉េះ? » អញ​សុំ​មើល​ថ្លើម​ឯង​ប៉ុនណា បាន​ជា​ឯង​ចិត្ត​ធំ​ដល់​ម្ល៉េះ? » ។ អា​ខ្វាក់​បោះ​ចង្អេរ​គ្រាង​ធំ​ទៅ​ឲ្យ យក្ខ​វា​មើល​ឃើញ​ចង្អេរ​គ្រាង​ហើយ គិត​ក្នុង​ចិត្ត​ថា « ថ្លើម​អានេះ​ធំ​ណាស់​សម​ខ្លួន​វា​ធំ​ជាង​ខ្លួន​អញ «ហើយ​យក្ខ​ថា « បើ​ថ្លើម​ឯង​ធំ​ប៉ុណ្ណេះ​ចៃ​ឯង​ធំ​ប៉ុនណា? ។ អា​ខ្វាក់​បោះ​អណ្ដើក​ទៅ​ឲ្យ​យក្ខ​មើល ។ យក្ខ​ស្មាន​ថា ជា​ចៃ​មែន ហើយ​គិត​ក្នុង​ចិត្ត​ថា « ចៃ​វា​ធំ​ប៉ុណ្ណេះ​សម​ខ្លួន​វា​ធំ​មែន» យក្ខ​សួរ​ទៅ​ទៀត​ថា «រោម​ជើង​ឯង​ធំ​ប៉ុនណា»? ។ អា​ខ្វាក់​បោះ​ពួរ​ដែល​គេ​ទាក់​ក្របី​ទៅ​ឲ្យ​យក្ខ​មើល​ហើយ​ថា «រោម​ជើង​អញ​ប៉ុណ្ណេះ» ។ យក្ខ​ភិត​ភ័យ​រត់​ត្រឡប់​ទៅ​វិញ ។ អា​ខ្វាក់​អា​ខ្វិន​ប្រាប់​ទៅ​នាង​ពៅ​ថា « យក្ខ​វា​ត្រឡប់​ទៅ​វិញ ។ ត្បិត​វា​ខ្លាច​យើង​បើ​ដូច្នេះ​នឹង​មាន​យក្ខ​មក​ទៀត​ឬ​ទេ? » ។ នាង​ពៅ​ក្រោក​ពី​ភ័យ​សន្លប់​ឡើង ប្រាប់​ទៅ​អា​ខ្វាក់​ថា « នៅ​មាន​យក្ខ​ញី​មួយ​ទៀត យប់​បន្តិច​វា​នឹង​មក» ។ អា​ខ្វាក់​ឮ​នាង​ពៅ​ប្រាប់​ដូច្នោះ ក៏​ប្រាប់​ទៅ​អា​ខ្វិន​ថា «ឯង​ទៅ​រើស​ថាវ​មួយ ឲ្យ​មុត​ធំ​វែង​ល្មម​នឹង​កម្លាំង​អញ» ។ អា​ខ្វិន​ទៅ​រើស​ដាវ​ឲ្យ​អា​ខ្វាក់ ។ លុះ​យប់​យូរ​បន្តិច​ទៅ យក្ខ​ញី​វា​ហោះ​មក​ឮ​សន្ធឹក​ដូច​ផ្គរ ។ អា​ខ្វាក់​ឮ​សន្ធឹក​យក្ខ​មក​ដូច្នោះ ក៏​ឈរ​កាន់​ដាវ​ចាំ​នៅ​មាត់​ទ្វារ ហើយ​បិទ​ទ្វារ​ទុក លុះ​យក្ខ​នោះ​មក​ដល់​ហើយ វា​ច្រាន​ទ្វារ​អើត​ក​ចូល​មក អា​ខ្វាក់​ឮ​សន្ធឹក​យក្ខ​ច្រាន​ទ្វារ​កាប់​ស្មាន​ទៅ ត្រូវ​យក្ខ​ដាច់​ក​ស្លាប់​នៅ​ទី​នោះ​ឯង ។ អា​ខ្វាក់​អា​ខ្វិន​ដឹង​ថា យក្ខ​ស្លាប់​ហើយ​ក៏​បបួល​គ្នា​យក​ទ្រព្យ​មាស​ប្រាក់​នោះ​ទៅ ។

លុះ​ព្រឹក​ឡើង​អា​ខ្វាក់​ដាក់​អា​ខ្វិន​លើក​ហើយ​ដើរ​ទៅ ឃើញ​ដើម​ក្រសាំង​មួយ​ប្រាប់​អា​ខ្វាក់​ឲ្យ​ចូល​ទៅ​នឹង​ចែក​របស់​គ្នា លុះ​ដល់​ហើយ​ អា​ខ្វាក់​ដាក់​អា​ខ្វិន​ចុះ​ពី​លើ​ក​យក​របស់​មក​ចែក​គ្នា អា​ខ្វិន​ជា​មេ​ចំណែក​រើស​របស់​ល្អ​នៅ​មុខ​ខ្លួន អាក្រក់​ដាក់​នៅ​មុខ​អា​ខ្វាក់ ហើយ​សួរ​ទៅ​អា​ខ្វាក់​ថា «ឯង​យក​របស់​ខាង​មុខ​ឯង ឬ​របស់​ខាង​មុខ​អញ?» ។ អា​ខ្វាក់​មាន​ប្រាជ្ញា​គិត​ថា អា​ខ្វិន​វា​យក​របស់​អាក្រក់​ដាក់​មុខ​ខ្លួន ក៏​ប្រាប់​ទៅ​អា​ខ្វិន​ថា «អញ​យក​របស់​នៅ​មុខ​ឯង» ។ អា​ខ្វិន​ដឹង​ថា​អា​ខ្វាក់​យក​របស់​ល្អ​ក៏​ប្រាប់​ទៅ​អា​ខ្វាក់​ថា «ចែក​ម្ដង​ទៀត ចែក​មុន​នោះ​មិន​ស្មើ​ទេ» ហើយ​អា​ខ្វិន​យក​របស់​ចែក​ម្ដង​ទៀត ដល់​ចែក​ក្រោយ​ទៀត អា​ខ្វិន​យក​របស់​ល្អ​ដាក់​នៅ​មុខ​អា​ខ្វាក់​ហើយ​សួរ​ថា «អា​ខ្វាក់​ឯង​យក​របស់​ខាង​ណា?» ។ អា​ខ្វាក់​គិត​ថា «ម្ដង​នេះ​អា​ខ្វិន​យក​របស់​ល្អ​មក​ដាក់​នៅ​មុខ​ខ្លួន» ហើយ​យក​ដៃ​ស្ទាប់​របស់​នៅ​មុខ​នោះ​ក៏​ប្រាប់​អា​ខ្វិន​ថា «អញ​យក​របស់​នៅ​មុខ​អញ» ។ អា​ខ្វិន​ឃើញ​អា​ខ្វាក់​បាន​របស់​ល្អ​ក៏​ឆ្លើយ​ឡើង​ថា «ចែក​មិន​ត្រូវ​ទេ ចែក​ម្ដង​ទៀត»។ អា​ខ្វាក់​ឆ្លើយ​ថា «ឯង​ចែក​ខ្លួន​ឯង​ហើយ​ឯង​ថា​មិន​ត្រូវ» ។ អា​ខ្វិន​យក​របស់​ចែក​ជា​ថ្មី​ទៀត ហើយ​ឲ្យ​អា​ខ្វាក់​ថា​ដូច​ពី​មុន ។ អា​ខ្វាក់​ថា​ត្រូវ​តែ​លើ​របស់​ល្អ ។ អា​ខ្វិន​ប្រាប់​អា​ខ្វាក់​ថា «មិន​ត្រូវ​ទេ ចែក​ម្ដង​ទៀត» ។ អា​ខ្វាក់​អា​ខ្វិន​ប្រកែក​គ្នា​ទៅ​វិញ​ទៅ​មក ពេល​នោះ​ផ្លែ​ក្រសាំង​ជ្រុះ​មក​ត្រូវ​ក្បាល​អា​ខ្វាក់​ៗ​គិត​ស្មាន​ថា​អា​ខ្វិន​វាយ​ក៏​ឆ្លើយ​ថា «និយាយ​តែ​ត្រឹម​មាត់​មិន​អស់​ចិត្ត ដៃ​ដល់​ផង​ទៀត»​ហើយ​អា​ខ្វាក់​ស្ទុះ​ទៅ​ធាក់​ដាល់​អា​ខ្វិន​ទាល់​តែ​អា​ខ្វិន​ត្រង់​ដៃ​ត្រង់​ជើង​ទាំង​អស់ ឯ​អា​ខ្វិន​ស្ទុះ​ទៅ​ដាល់​អា​ខ្វាក់​ត្រូវ​ភ្នែក​ៗ​ក៏​ជា​ភ្លឺ​ទាំង​ពីរ​ឡើង អ្នក​ទាំង​ពីរ​ក៏​បបួល​គ្នា​ចែក​របស់​តាម​ល្អ​តាម​អាក្រក់​ស្មើ​គ្នា​ទាំង​ពីរ​នាក់​ ហើយ​បបួល​គ្នា​ដើរ​ទៅ​ទៀត ។

និយាយ​ពី​នាង​ពៅ កាល​ក្រោយ​អា​ខ្វាក់​អា​ខ្វិន​ទៅ ដល់​ព្រឹក​ភ្លឺ​មែន​ទែន​ឡើង​អស់​មនុស្ស​ម្នា​គេ​មក​មើល​នាង​ពៅ​នៅ​សាលា ឃើញ​នាង​នៅ​រស់ យក្ខ​ពុំ​ស៊ី​បាន​ឃើញ​ឯ​យក្ខ​ស្លាប់​ចង្គ្រាង​នៅ​មាត់​ទ្វារ អស់​មនុស្ស​ម្នា​គេ​ទៅ​ក្រាប​ទូល​ស្ដេច​តាម​ដំណើរ ស្ដេច​ទ្រង់​ឲ្យ​ទៅ​យក​នាង​ពៅ​ពី​ក្នុង​ស្គរ​មក ទ្រង់​មាន​ព្រះទ័យ​ត្រេក​អរ​ណាស់​ព្រោះ​ព្រះ​រាជធីតា​បាន​រួច​ពី​ស្លាប់ ទ្រង់​មាន​ព្រះ​បន្ទូល​សួរ​នាង​ពៅ​ថា «ដូច​ម្ដេច​បាន​ជា​កូន​រួច​ពី​ស្លាប់ ហើយ​ឃើញ​ឯ​យក្ខ​ស្លាប់​ទៅ​វិញ?» ។ នាង​ពៅ​ក្រាប​ទូល​ព្រះ​បិតា​តាម​ដំណើរ​សព្វ​គ្រប់ ។ ព្រះ​រាជបិតា​បាន​ឮ​ព្រះ​រាជធីតា​ក្រាប​ទូល​ដូច្នេះ ទ្រង់​ឲ្យ​ប៉ាវ​គង​រក​អ្នក​ណា​ដែល​សម្លាប់​យក្ខ​នោះ ទ្រង់​នឹង​ព្រះ​រាជទាន​ព្រះ​រាជធីតា​ជា​ប្រពន្ធ​ ហើយ​ឲ្យ​សោយ​រាជ្យ ។ ឯ​អ្នក​ប៉ាវ​គង​ទៅ​ក្នុង​ស្រុក​តូច​ធំ​ជួប​នឹង​ចៅ​ខ្វាក់​ចៅ​ខ្វិន ហើយ​ចៅ​ខ្វាក់​ចៅ​ខ្វិន​សួរ​ថា « មាន​កលិយុគ​កលិយាក​អី​បាន​ជា​ស្ដេច​ឲ្យ​ប៉ាវ​គង?» ។ អ្នក​ប៉ាវ​គង​ប្រាប់​ថា «ស្ដេច​ឲ្យ​ប៉ាវ​គង​រក​អ្នក​សម្លាប់​យក្ខ​នឹង​យក​ទៅ​ឲ្យ​សោយ​រាជ្យ» ។ ចៅ​ខ្វាក់​ចៅ​ខ្វិន​ឮ​ក៏​ត្រេក​អរ​ណាស់​ប្រាប់​ថា « ខ្ញុំ​នេះ​ហើយ​សម្លាប់​យក្ខ កាល​ដើម​ខ្ញុំ​ខ្វាក់​ខ្វិន ឥឡូវ​ជា​ហើយ មិន​ជឿ​សោត​មាន​ទាំង​របស់​ដែល​ខ្ញុំ​យក​មក​ជា​សម្គាល់​ផង» ។ អ្នក​ប៉ាវ​គង​នាំ​ចៅ​ខ្វាក់​ចៅ​ខ្វិន​ទៅ​ថ្វាយ​ស្ដេច​លុះ​ទៅ​ដល់​ហើយ​ចៅ​ខ្វាក់​ចៅ​ខ្វិន យក​ទាំង​របស់​ដែល​យក​អំពី​សាលា​ចូល​ទៅ​គាល់​ស្ដេច​គ្រាន់​ជា​សម្គាល់ ៗ ចៅ​ខ្វាក់​ចៅ​ខ្វិន​ក្រាប់​ថ្វាយ​បង្គំ​ស្ដេច ស្ដេច​ទ្រង់​មាន​ព្រះ​បន្ទូល​សួរ​ថា «ចៅ​ឯង​ឬ​ដែល​សម្លាប់​យក្ខ? » ។ ចៅ​ខ្វាក់​ចៅ​ខ្វិន​ក្រាប​ទូល​តាម​ដំណើរ​សព្វ​គ្រប់ ។ ស្ដេច​ទ្រង់​ឲ្យ​ហៅ​នាង​ពៅ​មក​ឲ្យ​មើល ហើយ​ទ្រង់​សួរ​ថា «ចៅ​នេះ​ឬ​ដែល​សម្លាប់​យក្ខ?» ។ នាង​ពៅ​ក្រាប​ទូល​ថា «អ្នក​នេះ​ហើយ​ដែល​សម្លាប់​យក្ខ ប៉ុន្តែ​កាល​ពី​មុខ​គាត់​ខ្វាក់​ខ្វិន ឥឡូវ​នេះ​មិន​ខ្វាក់​ទេ» ។ ស្ដេច​ទ្រង់​ជ្រាប ទ្រង់​ផ្សំ​នាង​ពៅ​ឲ្យ​ជា​ជាយា​ចៅ​ខ្វាក់ ឲ្យ​សោយ​រាជ្យ​ជំនួស​ព្រះ​អង្គ ។ ដល់​ចៅ​ខ្វាក់​បាន​សោយ​រាជ្យ​ហើយ ឲ្យ​ចៅ​ខ្វិន​ធ្វើ​ជា​ឧបរាជ ត្បិត​ជា​មនុស្ស​កម្សត់​កម្រ​ផង​គ្នា ក៏​បាន​សេចក្ដី​សុខ​រៀង​រាប​ដរាប​ទៅ ។

</p>
                        
                    </div>
                    
                    <!-- <div class="chapter" id="chapter2">
                        <h3>Chapter 2: The Journey</h3>
                        <p>Lorem ipsum dolor sit amet, consectetur adipiscing elit. Nullam auctor, nisl eget ultricies tincidunt, nisl nisl aliquam nisl, eget ultricies nisl nisl eget nisl. Nullam auctor, nisl eget ultricies tincidunt, nisl nisl aliquam nisl, eget ultricies nisl nisl eget nisl.</p>
                        <p>Lorem ipsum dolor sit amet, consectetur adipiscing elit. Nullam auctor, nisl eget ultricies tincidunt, nisl nisl aliquam nisl, eget ultricies nisl nisl eget nisl. Nullam auctor, nisl eget ultricies tincidunt, nisl nisl aliquam nisl, eget ultricies nisl nisl eget nisl.</p>
                    </div> -->
                </div>
            </div>
            
            <div class="reading-progress">
                <div class="progress-bar" id="progress-bar"></div>
                <div class="chapter-nav">
                    <button id="prev-chapter" class="btn"><i class="fas fa-arrow-left"></i><a href="./index.html">Previous</a></button>
                    <button id="next-chapter" class="btn">Next <i class="fas fa-arrow-right"></i></button>
                </div>
            </div>
        </section>
        
        <section class="book-details">
            <!-- <div class="book-meta">
                <h2>About This Book</h2>
                <div class="meta-item">
                    <strong>Author:</strong> John Doe
                </div>
                <div class="meta-item">
                    <strong>Published:</strong> January 2023
                </div>
                <div class="meta-item">
                    <strong>Pages:</strong> 320
                </div>
                <div class="meta-item">
                    <strong>Categories:</strong> Adventure, Fiction
                </div>
                <div class="meta-item rating">
                    <strong>Rating:</strong> 
                    <span class="stars">★★★★☆</span>
                    <span>(124 reviews)</span>
                </div>
            </div> -->
            
            <!-- <div class="book-actions">
                <button class="btn"><i class="fas fa-bookmark"></i> Bookmark</button>
                <button class="btn"><i class="fas fa-download"></i> Download</button>
                <button class="btn"><i class="fas fa-share-alt"></i> Share</button>
            </div> -->
        </section>
    </main>

    <!-- <footer>
        <p>&copy; 2023 Book Haven. All rights reserved.</p>
    </footer> -->

    <script src="./js/reader.js"></script>
</body>
</html>